# Oppstartspakke for prosjektleder Erling

## Innledning
Kort om caset: Erling, 34 år, prosjektleder i en kommune sør i Norge. Han skal utvikle en digital medborgerportal på 15 måneder, med mål om å øke innbyggerengasjement og transparens med 20 %. Prosjektgruppen består av 7–8 medlemmer med ulik bakgrunn.  

Målet med denne oppstartspakken er å gi Erling konkrete anbefalinger til hvordan han kan lykkes i "forming"-fasen av prosjektet og bygge et sterkt team.

## 1. Strategi for rekruttering og sammensetning

Siden prosjektet krever et team sammensatt av syv til åtte personer med ulike bakgrunner, er det viktig at han setter seg inn i både kompetanse og faglig bakgrunn. Et team fungerer best når medlemmene utfyller hverandre. Erling har allerede gjort litt planlegging på hva slags roller og oppgaver prosjektet krever. 

Et mangfoldig team gir bedre problemløsning og mer kreativitet. Erling må sikre at alle nødvendige roller er dekket. Forskjellig kjønn, alder, kulturell bakgrunn og personlighetstyper er viktige trekk Erling bør sette seg inn i før han rekrutterer. Et viktig punkt i startfasen, er å ha en viss sosial og demografisk likhet. Dette vil si at Erling bør inkludere personer som deler felles interesser og likheter.

Forskning viser at likhet i alder, og bakgrunn kan bidra til å skape tidlig tillit, som igjen legger grunnlaget for god samhandling og åpen dialog. Sjansen for at teamet deler ideer og tanker vil øke dersom disse prinsippene er fastslått. 

Ved å tenke nøye gjennom både faglig bredde og sosial sammensetning i rekrutteringsfasen, legger man et solid grunnlag for et effektivt og velfungerende prosjektteam. Tidlig planlegging på dette områder forebygger misforståelser, rolle uklarhet og samarbeidsutforskning senere i prosjektet. 

Med tanke på et team sammensatt av personer med ulik bakgrunn, er det viktig at Erling setter seg inn i både kompetanse og faglig bakgrunn. 
Det er viktig at medlemmene i gruppen kommer godt i gang og samarbeider bra, da tidspress kan øke konfliktnivået betydelig. 

For Erlings team på 7–8 personer er det lurt å sette sammen en god miks av roller slik at alle viktige oppgaver er dekket fra start. En kombinasjon av roller som produksjon, administrasjon, integrasjon, entreprenørskap og økonomi gir prosjektet et solid fundament og bidrar til å unngå problemer senere i prosessen. 
Produksjon: Denne rollen er ansvarlig for å bygge selve portalen og sikre at den fungerer som planlagt. Rollen gjør ideer om til noe konkret og driver den tekniske utviklingen fremover. 
Administrasjon: Holder oversikt over planer, oppgaver og tidsfrister slik at teamet holder seg organisert. Dette gjør det lettere for alle å vite hva som skal gjøres og når. 
Integrasjon: Jobber på tvers av teamet for å knytte sammen de ulike delene av prosjektet og sørge for tydelig kommunikasjon. Dette forebygger misforståelser og sikrer at alle er på samme side. 
Entreprenørskap: Bidrar med nye ideer og ser etter muligheter underveis. Denne personen hjelper teamet med å være kreative og motiverte, i stedet for bare å følge den opprinnelige planen. 
Økonomi: Følger opp budsjettet og sørger for at midlene brukes fornuftig. Dette er avgjørende for å unngå økonomiske problemer gjennom prosjektets tidsrammer.
Hvorfor god flyt tidlig i prosjektet er viktig
Å få til en god flyt fra starten er nøkkelen til å sette standarden for resten av prosjektet. Når alle forstår sin rolle og føler seg trygge på samarbeid, blir det enklere å bygge tillit og ta raske og smarte beslutninger. En sterk start gir færre konflikter, bedre samarbeid og større sjanse for å nå målene til rett tid.


## 2. Design av det første møtet
Det første møtet er det viktig å fokusere på team bygging slik at man danner et godt grunnlag for videre samarbeid. Dette innebærer at personlig relasjon blir tatt hensyn til, i tillegg til at de ansatte får en felles forståelse av videre oppgaver, samarbeid og ansvarsfordeling. 
Møtet starter med en kort introduksjon der prosjektlederen presenterer seg selv, informerer om opplegget og ansvarsfordeling. Hensikten bak dette er at alle skal få en felles forståelse av opplegget, samt deres ansvar utover møtet. Prosjektlederen informerer også kort om tidsperspektivet og pauser som vil ta plass. I tillegg til dette opplyser prosjektlederen om visse krav for prosjektet, hva som kreves i et team samarbeid, hvilke mål som forventes å oppnå, utfordringer som kan oppstå, tidsrammer og tilgjengelige ressurser. Denne introduksjonen vil ta noen få minutter, men den vil sette tydelige rammer for hva som forventes av alle deltakerne i møtet.

Et sentralt element for å bygge solide relasjoner er at de ansatte får lov til å bli kjent med hverandre. Det inkluderer bli kjent leker, som da vil være med på å danne personlige relasjoner blant deltakerne. En typisk bli kjent lek som kan være med på å «bryte isen» mellom deltakerne er to sannheter og en løgn. Prosjektleder vil fordele alle i grupper på 4-5 stykk. Dette er for å unne etablere en mer direkte og personlig kommunikasjon. Hensikten er for å få en reduksjon i sosial angst, tillegg til at det bygger psykologisk trygghet og fremmer tilhørighet i et team. Etterfølgende vil det bli det en uformell pause der det vil bli servert gratis mat. Dette er for å skape rom for lav terskel samtaler blant de ulike i teamet. Etter pausen vil alle bli bedt om å sette seg med gruppene sine, deretter presentere hva de har lært om hverandre, gruppedynamikken, og hverandres styrker og svakheter. Dette er for å vise til at de har blitt kjent med hverandre gjennom relasjonsbygging. Etter alle gruppene har presentert, vil prosjektlederen avslutte møtet der han tar opp ulike temaer som har blitt presentert, komme med tips og forslag, i tillegg til å åpne opp for spørsmål. Deretter er møtet avsluttet. 


## 3. Rammer for relasjonelle kontrakter
For at prosjektet til Erling skal fungere, er det ikke nok å bare fokusere på ''jerntriangelet'', som består av tid, kostnad og kvalitet, men også relasjonelle forhold og hvordan selve samarbeidet mellom prosjektleder og eier skal foregå. Å sette tydelig rammer og sette opp forventninger til hverandre kan fungere som et supplement som styrker tillit og samhold. 
Det første steget i kontrakten er å sette mål og en tydelig prosjektvisjon. Hva er det vi ønsker å oppnå, og hvordan vi skal samarbeide og jobbe for å få til dette. I dette tilfelle har prosjektet et mål om å øke innbyggerengasjement og transparensen i kommunale beslutningsprosesser med 20% det første året etter lansering.  
Grunnen til at man setter seg mål og etablerer et rammeverk fra start er at det minsker risiko for misforståelser og uklarhet, i tillegg til at det ofte er lettere å jobbe på prosjekter når man vet hva man jobber mot. 
Noe annet som kan være lurt å inkludere er samhandlingsprinsipper. Et strukturert og disiplinert kommunikasjonsmønster kan være avgjørende for at prosjektsamarbeidet skal fungere bra og at man skal oppnå målene sine. For eksempel kan faste statusmøter og oppfølging sikre åpenhet og fremme tillit til hverandre. Dette kan også fungere som en konflikthåndteringsplattform slik at interne problemer kan løses så fort som mulig. 
Mandat og ansvarsområder må defineres skriftlig for prosjekteier og prosjektleder. Denne burde inneholde og beskrive for eksempel hva prosjektleder kan gjøre uten bekreftelse av eier, og hva leder må ha godkjenning på. Denne løsningen gir prosjektleder handlingsrom, samtidig som prosjekteier opprettholder oversikt over prosjektet. 

## 4. Proaktive mekanismer for konflikthåndtering
Proaktive mekanismer for konflikthåndtering i prosjekter handler gjerne om å etablere strukturer og prosedyrer som gjør at uenigheter identifiseres og bearbeides før de utvikler seg til større konflikter. Et prosjekt kan forstås som en «engangsorganisasjon» der tidspress og ulike interesser lett kan skape spenninger (Jacobsen, 2016). Nettopp derfor kan det være avgjørende å ha tydelige rammer fra starten av, det kan innebære blant annet å avklare roller, ansvar og forventninger tidlig, slik at potensielle misforståelser reduseres. Klare spilleregler for kommunikasjon og samarbeid kan også fungere som en forebyggende ordning som gjør prosjektgruppen bedre rustet til å møte uenighet på en konstruktiv måte. 
En annen proaktiv mekanisme kan være faste møtepunkter der gruppen ikke bare drøfter fremdrift, men også relasjonene og samarbeidet i prosjektet. Et eksempel kan være å ta en felles drøfting av hvordan samarbeidet går for å bidra til å fange opp uenigheter og frustrasjoner tidlig. Og det kan være lurt å ha en plan på forhånd dersom uenigheter oppstår, eksempelvis kan man avtale at gruppen har en prosedyre som går ut på å først forsøke direkte dialog mellom de det gjelder. Hvis det ikke fungerer så kan man ta saken opp i fellesskapet, og til slutt eventuelt involvere prosjektleder dersom man ikke finner en løsning. Det kan gi forutsigbarhet og trygghet å ha en slik avtale i gruppen. 
Fra et gruppepsykologisk perspektiv er konflikter en naturlig del av samspill og kan bidra til utvikling dersom de håndteres riktig (Gjøsund & Huseby, 2023). Og det kan være viktig å skape en kultur i gruppen for åpen dialog der medlemmene tør å gi uttrykk for sine opplevelser uten å ha frykt for negative reaksjoner. I tillegg kan tiltak som å styrke relasjonene gjennom uformelle møtepunkter bidra til å bygge tillit, noe som igjen gjør det enklere å håndtere konflikter når de oppstår. 
Samlet sett kan man si at en proaktiv konflikthåndtering blir et spørsmål om både strukturen og kulturen i gruppen, da det å etablere tydelige rammer og å legge vekt på åpenhet øker sannsynligheten for at uenigheter håndteres tidlig og konstruktivt. 

## 5. Håndtering av tidspress og planleggingsfellen
En vanlig utfordring i oppstartsfasen av prosjekter er at prosjektlederen opplever et sterkt press til å levere raskt og samtidig lege en detaljert plan for hele prosjektløpet. Dette kan føre til det som ofte kalles planleggingsfellen, at man låser seg for tidlig ril en bestemt retning og mister fleksibiliteten som er nødvendig i et komplekst utviklingsarbeid.
For å unngå dette anbefales det at prosjektlederen benytter en iterativ planleggingsprosess. I stedet for å detaljstyre alt i starten, bør man lage overordnede milepæler og dele prosjektet opp i mindre leveranser. Dette gjør at man kan justere kursen underveis basert på ny kunnskap og erfaringer. 
Dette er også viktig å sette av tid til refleksjon og vurdering. For eksempel kan prosjektlederen legge inn faste evalueringspunkter annenhver måned, hvor teamet sammen vurderer framdrift, utfordringer og eventuelle behov for å tilpasse planen.
Videre bør prosjektet benytte fleksible metoder, som Scrum eller Kanban, der arbeidsoppgaver visualiseres og prioriteres forløpende. Dette gir både oversikt og rom for justeringer uten at teamet mister fokus.
Til slutt er det avgjørende å skille mellom ‘must-have’ og ‘nice-to-have’ funksjoner. Kjerneløsningen bør prioriteres slik at prosjektet kan leveres innenfor rammer slev om tiden blir knapp. Ekstra funksjoner kan legges til dersom ressursene tillater det. 
Med denne tilnærmingen kan prosjektlederen håndtere tidspresset tidlig fase på en måte som ivaretar behovet for struktur og sikrer nødvendig fleksibilitet. Dette bidrar til å forebygge stress og gir bedre forutsetninger for å lykkes med prosjektets mål.


## 6. Sikring av god kommunikasjon
Som leder i et prosjekt er det ekstremt viktig at du har en god plan når det kommer til gjennomgangen av prosjektet, og dette gjelder spesielt i starten av et prosjekt. 
Det er essensielt at et team fungerer godt sammen og stoler på hverandre når man jobber sammen i en gruppe. Som prosjektleder er det ditt ansvar at gruppen kommer godt i gang. God kommunikasjon er veldig viktig for at et team skal fungere godt sammen. Det må etableres gode kommunikasjonsmetoder. Som for eksempel via E-mail, Messenger, meldings-grupper, Discord eller andre kommunikasjonsmetoder som sørger for at alle får med seg alt av beskjeder som blir gitt under prosjektet. Selv etter gruppen har fått etablert gode kommunikasjonsmetoder er det viktig at kommunikasjonen foregår ofte og at alt blir delt til rett tid. Det kan være lurt å ha en liten kommunikasjonsplan over hvem som rapporter hvem og når og hva dette er. Dette innebærer for eksempel ukentlig statuser/rapporter om hvordan prosjektet går, dokumentasjoner og om man er riktig vei eller om det er ting som ikke funker.  Dette er ekstremt viktig ettersom man kan ende opp med å miste verdifull tid, penger og fremtidige prosjekter. (Treadwell, Leach, & Ashcraft, n.d.) 
Det neste som er viktig i et prosjekt er at gruppen føler seg trygge på hverandre. Ingen skal være “redde” får å stille spørsmål, ta opp ideer eller si ifra hvis noe ikke fungerer. Får at dette skal gå må man bli kjent og trygge med hverandre. Får å klare å oppnå dette er det spesielt at prosjektleder er positiv, åpen, målrettet og gjøre alle klar over sine og hverandres roller i teamet. I tillegg så man prosjektleder gi rom og muligheter til å bli kjent med hverandre, men samtidig ikke bruke får lang tid på det. Får lang tid på å bli kjent kan føre til høyere tidspress på hovedmålene får prosjektet og høyere stress i teamet. Som igjen kan gi dårlige resultater.
Under et prosjekt så er det mange utfordringer som kan oppstå. Det kan være uenigheter i teamet, dårlig planlegging, tidspress, dårlige forventinger eller ikke tillit i gruppen. Derfor er det viktig at prosjektleder sammen med teamet legger ned noen grunnregler/forventinger får teamet under prosjektet. Dette kan være ting som for eksempel at alle skal møte opp på tidsnok på fremtidige møter, at tidsfrister blir hold, respekt for hverandre, beslutning- og kanskje tillitsregler. Det kan da være lurt å skrive en gruppe-kontrakt hvor alle bidrar på reglene som skal være på teamet underveis prosjektet. 


## Avslutning
Oppsummering av de seks punktene. Refleksjon rundt hvorfor denne pakken styrker Erling sitt prosjekt.

## Referanser
- [Kilder fra pensum i APA 7-format]
- Treadwell, T., Leach, E., & Ashcraft, D. (12.04.2024.). Tuckman’s stages of group development. West Chester University of Pennsylvania. https://www.wcupa.edu/coral/tuckmanStagesGroupDelvelopment.aspx 
OK, S. (5. november). Slik lager du en god oppstart for team. Distilled. Hentet fra https://www.distilled.no/artikler/slik-lager-du-en-god-oppstart-for-team
Sagberg, I. (2020, 21. oktober). psykologisk trygghet. I Store norske leksikon. Hentet fra: psykologisk trygghet – Store norske leksikon
 -Jacobsen, D. I. (2016). Engangsorganisasjonen: Organisering og ledelse av prosjekter. Fagbokforlaget.
 -Gjøsund, P., & Huseby, R. (2023). To eller flere: Basiskunnskaper i gruppepsykologi (4. utg.). Cappelen Damm Akademisk.
 
